<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Όμορφη Κυρία: Η τελευταία λέξη.</title>
    <link rel="stylesheet" href="./story_style.css">
</head>
<body>
    <h1>Όμορφη Κυρία: Η τελευταία λέξη.</h1>

    <h2>
        ΠΡΟΣΟΧΗ!!!<br>
        Η ιστορία είναι φανταστική.<br>
        Οποιαδήποτε ομοιότητα με πραγματικά πρόσωπα ή καταστάσεις αποτελεί σύμπτωση.
    </h2><br>

    <p>
        Τα πάντα έχουν μία μοναδική αρχή και ένα μοναδικό τέλος.
        Και φυσικά όλες οι ανθρώπινες σχέσεις έχουν μια αρχή και ένα τέλος.
        Μπορούν επομένως να υπάρξουν πολλές σχέσεις μεταξύ δύο ανθρώπων, αλλά θα είναι ξεχωριστές, με ξεχωριστές αρχές και με ξεχωριστά τέλη.
    </p><br>

    <p>
        Δεν ξέρω γιατί τα γράφω αυτά.
        Απλά κάθομαι σε ένα σκοτεινό δωμάτιο και γράφω.
        Δεν ξέρω γιατί γράφω, ίσως γιατί το κείμενο πρέπει να είναι έτοιμο μέχρι τις 15 Γενάρη.
        Δεν ξέρω γιατί το κείμενο «πρέπει να είναι έτοιμο».
        Κανείς δεν με αναγκάζει να το γράψω και πιστεύω πως οι περισσότεροι δεν θέλουν καν να το γράψω.
    </p><br>

    <p>
        Αγαπητέ –και πιθανότατα ανύπαρκτε– αναγνώστη, αυτό το κείμενο είναι όπως και τα υπόλοιπα, μερικές μουτζουρωμένες σελίδες.
        Και μάλιστα έχω το θράσος αυτό να το αποκαλώ «Λογοτεχνία».
        Αυτές οι μουτζούρες αφορούν ένα άτομο που η σχέση μας είχε μία αρχή και ένα τέλος –ελπίζω προς το παρόν, αλλά δεν είναι αυτό που περιμένετε.
        Ας πάρουμε όμως τα πράγματα από την αρχή.
    </p><br>

    <p>
        <h3>Πως γνωριστήκαμε:</h3>
        Το καλοκαίρι του 2015, κατά τύχη γνώρισα μια <b>πραγματικά πολύ όμορφη κυρία</b>, τόσο εμφανισιακά όσο και ψυχικά!
        Ήταν μία ξεχωριστή κυρία, που φαινόταν στα μάτια μου σαν το μοναδικό άστρο του ουρανού.
        Έτυχε να γνωριστούμε μέσω μίας φίλης κάποιας γνωστής, γνωριστήκαμε στο παρατσάκ!
        Και φυσικά, όπως όλοι ξέρουμε, αν υπάρχει έλξη μεταξύ δύο ανθρώπων δεν υπάρχει περίπτωση να μην γίνουν φίλοι ή ζευγάρι.
        Στη δική μας περίπτωση –εν τέλει– έγινε το δεύτερο, βέβαια πρέπει να σημειωθεί ότι η εν λόγω κυρία έμενε λίγο μακριά, αλλά αυτό δεν μας ενοχλούσε σε σημείο που να επηρεάσει τη σχέση μας –τουλάχιστον έτσι νόμιζα.
        Και λέω «νόμιζα» γιατί τα πράγματα πρόσφατα έγιναν άσχημα, αλλά δεν βιάζομαι, θα προσπαθήσω να πω την ιστορία αργά, αναλυτικά και πάνω απ’ όλα ειλικρινά, άλλωστε η ειλικρίνεια είναι το σημαντικότερο χαρακτηριστικό που όλοι πρέπει να έχουμε και δεν το διαπραγματεύομαι, αυτό το έχω.
    </p><br>

    <p>
        <h3>Πώς πήγε:</h3>
        Αφού γνωριστήκαμε λοιπόν, βγαίναμε κάθε μέρα με την παρέα της όλοι μαζί, βέβαια εμείς –ή έστω εγώ– βγαίναμε ο ένας για τον άλλο, όχι για την υπόλοιπη παρέα.
        Κάποια στιγμή, χάρη σε δύο γνωστές μου και φίλες της όμορφης κυρίας –για τις οποίες θα μιλήσουμε και αργότερα– έγινε κάτι παραπάνω ανάμεσα σε εμένα και αυτή· την ημέρα εκείνη πραγματικά ένιωσα χαρά μετά από πολύ καιρό, υπήρξε κάποια –και μάλιστα κάποια που ήταν εξαιρετικά όμορφη, όπως προείπα– που… καταλάβατε…
        Από εκεί και πέρα οι νύχτες αυτού του καλοκαιριού ξαναγίναν όμορφες, όπως και κάθε νύχτα με κάθε κυρία που έχω γνωρίσει, αλλά αυτό αφορά μια Ρομαντική Χυδαιότητα, δεν είναι του παρόντος!
    </p><br>

    <p>
        <h3>Τα Όνειρα μου/μας:</h3>
        Όχι μόνο οι νύχτες του καλοκαιριού ομόρφυναν όπως μια ζωγραφιά ομορφαίνει με τα χρώματα. Και μετά το καλοκαίρι συνεχίσαμε να επικοινωνούμε, μιλάγαμε πολλές ώρες κάθε μέρα.
        Περίπου δύο με τρεις φορές τον μήνα –όταν αδειάζαμε από τα διαβάσματα για τις πανελλήνιες– συναντιόμασταν.
        Κάπως τα καταφέρναμε, και σε μερικούς μήνες που θα πηγαίναμε και οι δύο να φοιτήσουμε, θα μπορούσαμε να μείνουμε μαζί (όταν ο άνθρωπος κάνει όνειρα… ο Θεός γελάει).
        Έχω πει πολλές φορές πως το να κάνει κανείς σχέδια για το μέλλον είναι σαν να κυνηγάει μύγες με δίχτυ, δεν έχει νόημα…
        Παρόλα αυτά, πολλές φορές μέχρι και εγώ –που είμαι ένας μεγάλος αντιονειρικός– πέφτω και εγώ σε αυτή την παγίδα.
        Μα πώς να μην κάνεις όνειρα; Είναι πραγματικά τόσο ωραίο το να κάνεις ανούσια σχέδια για το <i>ίσως</i> υπαρκτό μέλλον, ο χρόνος περνάει ευχάριστα και το πόσο θα χαρείς εξαρτάται μόνο από το πόσο θα <i>κοροϊδέψεις</i> τον εαυτό σου!
        Με συγχωρείτε που ξεφεύγω από το θέμα, ας επανέλθω.
    </p><br>

    <p>
        <h3>Μερικά μικρά, ασήμαντα προβλήματα:</h3>
        Δυστυχώς ή ευτυχώς λοιπόν, δεν έζησα όλες τις καλοκαιρινές στιγμές μαζί της· οι γνωστές που πριν είπα πως θα αναφέρω είχαν μεγάλη αντιπάθεια προς εμένα.
        Δεν μπορώ να καταλάβω πώς στην αρχή ήθελαν να είμαι μαζί με τη φίλη τους –την όμορφη κυρία– και έπειτα άλλαξαν γνώμη, και δεν έμειναν εκεί!
        Όπως καταλάβατε, με απέφευγαν, αλλά ποτέ δεν άφησαν την κυρία μονάχη. Αυτό το κατάφεραν φέρνοντας την όμορφη κυρία που τους είχε υποχρέωση στη –δύσκολη για αυτή, ελπίζω– θέση να διαλέξει ανάμεσα σε αυτές και σε εμένα.
        Πρέπει να ξεκαθαρίσω πως οι δύο γνωστές ήταν απλώς γνωστές σε εμένα, αλλά πολύ καλές φίλες της όμορφης κυρίας –αν και αποδείχτηκε το αντίθετο.
        Διάλεξε λοιπόν να βγαίνει εναλλάξ ανά μέρα, μία με εμένα και μία με αυτές, ελπίζω η αιτία να ήταν ότι τους είχε υποχρέωση και όχι κάτι χειρότερο.
        Τις μέρες που βγαίναμε έμαθα βέβαια πως η κυρία είχε σχέση παράλληλα με κάποιον άλλο από την πόλη της, δεν με ένοιαξε πολύ βέβαια γιατί δεν ήταν δικό μου λάθος αυτό που έκανε.
        Όλοι προσπάθησαν να με προειδοποιήσουν, μου έλεγαν πως αργά ή γρήγορα θα κάνει τα ίδια και σε εμένα, και είχαν δίκιο.
        Εγώ τους απαντούσα <i>«Είχα καταλάβει από την αρχή πως αυτή η σχέση θα τελειώσει με άσχημο τρόπο, μα κι από τι; Και η ζωή μας θα τελειώσει αργά ή γρήγορα, μου λες πως πρέπει να την τελειώσουμε εμείς;»</i>.
        Λίγο πιο καθαρά: <i>«Ζήσε όσο μπορείς και ποτέ μην σταματάς κάτι επειδή ξέρεις πως έχει ημερομηνία λήξης· με ανθρώπους ποτέ δεν χάνεις τον χρόνο σου, το μόνο που μπορείς να χάσεις είναι μερικά τσιγάρα και αυτό αν και μόνο αν σου κάνουν τράκα»</i>.
        Επομένως, μην φοβάσαι να ζήσεις, ζήσε όσο μπορείς και μην φοβάσαι να απορριφθείς, να ταπεινωθείς, να λυπηθείς κτλ. Αυτά είναι το αλατοπίπερο στη ζωή!
        Στο κάτω-κάτω, ο Θεός ανταμείβει τους τολμηρούς!
        Καθ’ όλη τη διάρκεια της ζωής του ανθρώπου, ο ίδιος ο άνθρωπος αλλάζει. Και είναι γνωστό πως για να τροχίσεις ένα μαχαίρι πρέπει να το γρατζουνίσεις.
        Νιώθω την ανάγκη να αναφέρω ένα σχόλιο που μου έκανε μια παιδική μου φίλη που με ξέρει πολύ καλά· αυτό ήταν «Απ’ ό,τι κατάλαβα, εσύ ρε φίλε κάνεις σχέσεις πιο πολύ για την εμπειρία και δεν σε νοιάζει να κρατήσουν απαραίτητα…».
        Δεν έχω να πώ κάτι άλλο.
    </p><br>

    <p>
        <h3>Τι πήγε «στραβά»:</h3>
        Μετά από περίπου έναν χρόνο η κυρία ξεκίνησε έναν έντονο τσακωμό, με μία χειροπιαστή –έχω να πω– δικαιολογία.
        Όταν το άκουσα σκέφτηκα <i>«Δεν γίνεται να κάνω εγώ αυτό το λάθος· μα αφού δεν της αρέσει, θα απολογηθώ και θα προσπαθήσω να το βελτιώσω, ακόμα και αν δεν έχει δίκιο»</i>.
        Όχι γιατί μου το είπε, αλλά για να την κρατήσω όσο γίνεται μαζί μου χωρίς να έχει το παραμικρό παράπονο, και όπως είπα και στην αρχή του κειμένου, δεν προσπάθησα να την κρατήσω μαζί μου απο αγάπη.
        Σκέφτηκα πως απλά έχει νεύρα και τα ξεσπάει πάνω μου –όπως έχει παραδεχτεί ότι έχει ξανακάνει– άρα δεν ασχολήθηκα πολύ.
        Για τις επόμενες μέρες –περίπου μία εβδομάδα– μάλωνε μόνη της και οι δικαιολογίες γίνονταν όλο και πιο ασταθείς.
        Ήξερα ότι όταν τα πράγματα ηρεμήσουν, θα καταλάβει πως αυτά που λέει είτε δεν ίσχυαν ποτέ είτε ότι άλλαξαν, μιάς και στα αλήθεια τα άλλαξα -ή τουλάχιστον προσπάθησα...
        Περίμενα να ηρεμήσει, αλλά τελευταία στιγμή πριν έρθει, με δεί, θυμηθεί όσα έχουμε περάσει και όλα γίνουν όπως πριν, έτυχε μία υποχρέωση που δεν μπορούσα να αλλάξω.
        Πιο συγκεκριμένα, έπρεπε να πάω στην έξοδο που είχε κανονίσει μια συνάδελφος με μερικούς άλλους συναδέλφους για τα εικοστά πέμπτα γενέθλιά της.
        Κανονικά θα το ακύρωνα για να βγω μαζί της –θεωρείται, πιστεύω, αυτονόητο.
        Αλλά ήταν περίπου δύο μήνες που με ρωτούσε σχεδόν κάθε μέρα και κατάλαβα πως ήταν σημαντικό για αυτή να πάω -και για εμένα να κρατήσω την υπόσχεση μου.
        Προτίμησα δηλαδή να τη δω την επόμενη μέρα και να κάνω αυτό που υποσχέθηκα, παρά να τη δω μία μέρα πριν και να πατήσω την υπόσχεσή μου.
        Δεν ξέρω αν έπραξα σωστά, αλλά αυτό έγινε και δεν αλλάζει...
        Συνέχισε τους τσακωμούς για εβδομάδες.
        Περίμενα ή ότι απλά αυτόν τον καιρό έβλεπε τα πάντα "σκούρα" χωρίς λόγο, πράγμα το οποίο είναι φυσιολογικό κατά την άποψη μου ή ότι είχε κάποιον σκοπό (παράδειγμα: να βρήκε αντικαταστάτη και να θέλει να με ξεφορτωθεί, πράγμα το οποίο έχει ξανακάνει. Άρα και τα δύο σενάρια είναι πιθανά).
        Παράλληλα η αλλαγή από τη μεριά μου είχε γίνει, αλλά μέσα στο χάος πού επικρατούσε, δεν μπορούσε να δει την αλλαγή -ή δεν ήθελε.
        Εννοείται πως δεν της είπα τις σκέψεις μου, έλεγα πως απλά το πρόβλημα ήταν δικό μου, για λόγους που δεν θα αναλύσουμε άμεσα.
        Γενικά όταν κάποιος έχει νεύρα –έχοντας άδικο ή όχι– και μας προσβάλει, πρέπει να αντιδρούμε ήρεμα, να απαντάμε ειλικρινά, να μην προσβάλλουμε ή θίγουμε και φυσικά να βάζουμε τη λογική και τη σχέση μας πάνω από όλα, σε αντίθεση με τον εγωισμό μας που αν -κακώς- έχουμε πρέπει να κρατήσουμε χαμηλά.
    </p><br>

    <p>
        <h3>Η αντίδραση μου:</h3>
        Ποτέ δεν πρόσβαλα, ούτε πολέμησα, ούτε προσπάθησα να «νικήσω» αυτή τη φανταστική μάχη, που μόνο στο μυαλό ενός πραγματικού εγωιστή μετράει.
        Πάντα μίλαγα ήρεμα και προσπαθούσα να βρω λύση, ήθελα να την αφήσω να ξεσπάσει, ενώ αυτή φαινόταν σαν να μην ήθελε να βρει καμία λύση.
        Έλεγε ασταμάτητες προσβολές και κατηγορίες, πραγματικά έπεφταν σαν ατσάλινο χαλάζι πάνω στο γυάλινο σπίτι, αλλά ποτέ δεν την πρόσβαλα πίσω -όπως είπα και πρίν.
    </p><br>

    <p>
        <h3>Πώς τελείωσε:</h3>
        Κάποια στιγμή μου είπε πως πρέπει να το τελειώσουμε! Πράγμα που δεν περίμενα, γιατί ήξερα πως κατά πάσα πιθανότητα απλά «μπλοφάρει».
        Της πρότεινα μια ντουζίνα εναλλακτικές, π.χ. διάλειμμα (να ηρεμήσουμε) ή να μιλάμε λιγότερο ώστε να υπάρχουν λιγότερες συγκρούσεις κτλ, αλλά δεν δέχτηκε τίποτα!
        Ήξερα πως αν περάσουν μερικές μέρες χωρίς συγκρούσεις θα καταλάβαινε το λάθος της –και ίσως και εγώ κάποιο δικό μου.
        Αυτή αρνήθηκε τα πάντα, είτε από εγωισμό, είτε επειδή δεν μπορούσε να βρει λύση, είτε επειδή ήθελε να χωρίσουμε εξ αρχής.
        Στο τέλος τα παράτησα και εγώ και είπα <i>«Εντάξει, αφού θες, να χωρίσουμε, αλλά να ξέρεις πως άμα ποτέ θελήσεις κάποια βοήθεια, ξέρεις τον αριθμό μου, ξέρεις πού μένω, ξέρεις πώς με λένε. Δεν κρατάω κακία!»</i>.
        Άλλωστε –όπως είπε και η γιαγιά από την Πάτρα– <i>«Ο μύλος θέλει δύο πέτρες για να αλέσει»</i>.
        Αν προσπαθώ μόνο εγώ δεν γίνεται τίποτα. Δεν γίνεται εγώ να βάζω στον μύλο μια κοτρόνα και, με το συμπάθιο, όταν της ζητάω ένα βοτσαλάκι να λέει πως της είναι δύσκολο.
        Αν δεν μπορεί τότε απλά δεν ταιριάζουμε, αν μπορεί και δεν το κάνει τότε δεν τη θέλω.
        Πίσω στο θέμα μας.
        Μου είπε πως το εκτιμάει και πως μπορώ να κάνω και εγώ το ίδιο –ίσως να μην το εννοούσε.
        Έπειτα της είπα <i>«Γεια σου λοιπόν, λογικά για πολύ καιρό ή και για πάντα, ελπίζω όμως όχι για πολύ καιρό και κατά διάνοια όχι για πάντα!»</i>.
        Και <b>ένα ξερό «Καληνύχτα»</b> ήταν <i>η τελευταία λέξη</i> που άκουσα να μου λέει.
    </p><br>

    <p>
        <h3>Γιατί έγινε αυτό:</h3>
        Έπειτα από πολύ σκέψη νομίζω πως είτε εκείνη την περίοδο έβλεπε τα πάντα σκούρα και νόμιζε πως δεν υπάρχει λύση, είτε πως το είχε σκοπό και όλοι οι τσακωμοί έγιναν επίτηδες.
        Αν και όλοι μου λένε πως συνέβη το δεύτερο, εγώ πιστεύω πως και τα δύο είναι εξίσου πιθανά· ίσως πραγματικά εκείνη την περίοδο να έβλεπε τα πάντα άσχημα και για αυτό να χωρίσαμε.
        Βέβαια κάποιος –και με το δίκιο του– θα ρωτήσει <i>«Πώς γίνεται λοιπόν να μην κατάλαβε το λάθος της;»</i>.
        Έχω να πω πως σίγουρα έχει καταλάβει το λάθος της, αλλά:
        <ol>
            <li>Λέει ψέματα στον εαυτό της γιατί δεν αντέχει να ξέρει πως έκανε λάθος.</li>
            <li>Από αγνό εγωισμό δεν θέλει να το βγάλει παραέξω –και ειδικά σε εμένα.</li>
            <li>Δεν πιστεύει πως έκανε λάθος. (κανένα απο τα παραπάνω)</li>
        </ol>
        Το δεύτερο λέει πως η κοπέλα απλά βαριόταν να συνεχίσει αυτή τη σχέση ή βρήκε τον αντικαταστάτη μου.
        Και στις δύο περιπτώσεις το πρόβλημα είναι δικό της.
        Κάποια στιγμή μέσα στις σκέψεις μου ξεπήδησε μια φράση που ακύρωνε το σενάριο να το έκανε από πρόθεση.
        Φυσικά και είναι πιθανό να περιέχονταν όλα στο κόλπο, αλλά αυτό απαιτεί γνώσεις στρατηγικής που ίσως να είναι η μόνη γνώση που δεν έχει –ακόμα.
        Το μοναδικό πρόβλημα είναι ότι ξέχασα αυτήν την ισχυρή πρόταση μετά από λίγα λεπτά· μετά από μία μέρα τη ξαναθυμήθηκα από το πουθενά, αλλά έγινε αυτό που φαντάζεστε!
        Πραγματικά, αν είσαι άνθρωπος που λέει πάντα την αλήθεια, δεν έχεις να φοβάσαι τίποτα· οι άνθρωποι που πραγματικά σου αξίζουν θα κάτσουν μαζί σου, και αυτοί που δεν αξίζουν θα φύγουν με οποιονδήποτε τρόπο από κοντά σου.
        Πράγμα το οποίο θα σου κάνει καλό παρά κακό.
        Βέβαια για πολλούς αυτό το «βαρέθηκε τη σχέση» ίσως να ακούγεται περίεργο· πώς γίνεται κάποιος να βαριέται μια σχέση;
    </p><br>

    <p>
        <h3>Πώς γίνεται κάποιος να βαριέται μια σχέση:</h3>
        Θα προσπαθήσω να εξηγήσω τις σχέσεις μέσα από μία παρομοίωση.
        Οι σχέσεις είναι σαν το αυτοκίνητό σου. Αν δίνεις σημασία στη δουλειά που κάνεις με το αυτοκίνητό σου, τότε θα σου φαίνεται τέλειο· θα πεις <i>«Δουλεύει, κάνω τη δουλειά μου και έχει μερικά ελαττώματα, αλλά δεν με εμποδίζουν από το να περάσω καλά»</i>.
        Αν όμως δίνεις σημασία στο ίδιο το αυτοκίνητο, τότε θα το βαρεθείς λέγοντας <i>«Αυτό το αυτοκίνητο το βλέπω κάθε μέρα, το έχω βαρεθεί γιατί είναι πάντα το ίδιο, θέλω να αλλάξω όχημα»</i>.
        Φυσικά το να αλλάξεις αυτοκίνητο επειδή το βαρέθηκες είναι κάτι σχεδόν ανέφικτο για τους περισσότερους από εμάς, αλλά να αλλάξεις σχέση είναι δωρεάν και πολύ εύκολο.
        Δώστε λοιπόν σημασία στο αν σε μια σχέση περνάτε καλά και αν το άτομο που είναι απένταντι έιναι εντάξει με εσάς, και μην την κοιτάτε από πάνω σαν να είναι πίνακας ζωγραφικής που πρέπει να κρίνετε.
        Πρέπει πρίν πάρεις μία τόσο σωβαρή απόφαση, να σκευτείς αν θα βρείς άλλο άτομο σαν αυτό και αν αντέχεις τα ελλατώματα του.
        Εντάξει, γίνεται όντως να βαριέσαι ένα άτομο· αυτό γίνεται όταν το άτομο αλλάξει.
        Μπορεί να μην υπήρχε τόσο συναίσθημα και τόσος ρομαντισμός.
        Πάντα έκανα την σχέση και την κουβέντα μας ενδιαφέρουσα με διάφορους τρπόπους.
        Μα εκείνο τον καιρό δεν μπορούσα, περίμενα να ηρεμήσουν τα πράγματα, δεν μπορούμε να χωρέψουμε τανγκό σε ένα ναρκοπέδιο!
        Εν τέλει τα πράγματα δεν ηρέμησαν ποτέ.
        Κάποιος θα μπορούσε να πει <i>«Ήσασταν λοιπόν μερικές μέρες μακριά από το να τα ξαναβρείτε»</i>.
        Ίσως να έχει δίκιο, αν βγαίναμε την επόμενη μέρα θα γλυκαίνονταν και θα ξεχνούσε τα νεύρα της· τότε θα περνούσαμε λίγο χρόνο μαζί χωρίς ένταση και όλα θα φτιάχνονταν.
        Όμως αυτό δεν έγινε επειδή:
        <ol>
            <li>Ήθελε να χωρίσουμε (τίποτα δεν μας έσωζε).</li>
            <li>Δεν μπορούσε (λυπάμαι, αλλά δεν μου κάνει).</li>
        </ol>
        Άρα για άλλη μια φορά, όλα τα προβλήματα λύνονται αυτόματα.
    </p><br>

    <p>
        <h3>Δεύτερη αρχή;</h3>
        Πριν είπα πως ο λόγος που ελπίζω να υπάρξει δεύτερη αρχή –και αναγκαστικά τέλος αντίστοιχα– δεν είναι αυτό που περιμένετε, και πως δεν είναι απο αγάπη.
        Και ακόμα πιστεύω πως πολύ λίγοι έχουν καταλάβει τον λόγο…
        Αλλά ας πάρουμε τα πράγματα από λίγο πιο πίσω.
        Τις μέρες που μαλώναμε με αυτή κατάλαβα πως είναι ένας εξαιρετικά απαιτητικός και τελειομανής άνθρωπος με πολύ μεγάλο εγωισμό, επομένως ίσως πριν που είπα ότι συνέχιζα να την κάνω παρέα για το «Ζήσε όσο μπορείς» ήταν η μισή αλήθεια.
        Δεν ήταν μόνο το «Ζήσε όσο μπορείς», ήταν και το ότι ήθελα να την ψυχολογήσω, ήθελα να μάθω να ζω με εγωιστές και καλομαθημένους, να μάθω με τα δύσκολα για να εκτιμήσω τα εύκολα που έρχονται.
        Με λίγα λόγια, το έπαιζα λίγο Σωκράτης που ζει με την Ξανθίππη.
        Κάτι που με εντυπωσίασε, έχω να πω, ήταν ότι η σκέψη μου για αυτή άλλαξε· από εκεί που ήταν νούμερο ένα στις προτεραιότητές μου –παρόλο που το αμφισβητούσε– έφτασε να είναι απλά ένα άτομο που θα χρησιμοποιήσω για να μάθω κάτι καινούριο και να εξασκήσω την υπομονή και ανεκτικότητα μου.
        Αμφισβητούσε ότι ήταν νούμερο ένα στη ζωή μου· ασφαλώς και είχε άδικο. Όπως είπα και πριν, η ειλικρίνεια είναι το μόνο πράγμα που ξέρω ότι έχω και ότι χρησιμοποιώ απεριόριστα. Δεν ανέχομαι να μου λέει κανένας πως λέω ψέματα.
        Βέβαια για αυτή έκανα εξαίρεση· αυτό ήταν ακόμα ένα πράγμα που δεν εκτίμησε πάνω μου. Πρόβλημά μου; Όχι!
    </p><br>

    <p>
        <h3>Μία μικρή ανούσια κατηγορία:</h3>
        Η κοπέλα αυτή μερικές φορές προτιμούσε να κάνει κάποια άλλα πράγματα από το να μιλήσει με εμένα, π.χ. να μιλήσει με κάποιον φίλο/φίλη της, να διαβάσει ένα βιβλίο ή να δει μια ταινία.
        Αυτό το λέω απλά και μόνο για να δείξω πόσο ασταθείς ήταν μερικές δικαιολογίες της για καβγά.
        Κάποια στιγμή για λίγο σκέφτηκα <i>«Τι κι αν μπορούσα να γράψω τι νιώθω σε ένα χαρτί, να το υπογράψει ο Θεός και να της το δώσει! Τότε θα καταλάβει ότι έχει άδικο»</i>.
        Όμως μετά από λίγο κατάλαβα ότι αυτό που είπα ήταν πολύ λάθος, διότι μία σχέση δεν λειτουργεί ούτε με εκδικητικότητα, ούτε με συμφωνίες…
        Δύο άνθρωποι που είναι σε σχέση πρέπει να σκέφτονται μία και μόνο φράση: <i>«Εγώ θα την/τον συγχωρώ και θα φέρομαι όσο καλύτερα γίνεται· δεν με νοιάζει αν θα μου το δώσει πίσω, με νοιάζει να της/του το δώσω εγώ»</i>.
        Κάπως έτσι μία σχέση κρατάει για πολύ καιρό.
        Αλλά προσοχή! Δεν πρέπει να σκέφτεσαι αυτό επειδή «είναι το σωστό», πρέπει να σκέφτεσαι αυτό από μόνος/μόνη σου. Και αυτό θα γίνει με το κατάλληλο άτομο στην κατάλληλη ώρα.
    </p><br>

    <p>
        <h3>Κάτι για τους χωρισμούς:</h3>
        Όταν γνωρίζεις ένα άτομο που πραγματικά νιώθεις αγάπη ή έστω έλξη για αυτό, είναι δύσκολο να μην του/της δώσεις όλο τον χρόνο σου.
        Είναι λογικό επομένως να παραμελήσεις όλους τους άλλους –είτε εν γνώσει είτε εν αγνοία σου– και να καταλήξεις να ασχολείσαι με μόνο αυτό το άτομο.
        Όμως τη μέρα που θα φύγει από τη ζωή σου θα πάθεις ένα μεγάλο σοκ! Ξαφνικά το ένα άτομο που του έδινες τον χρόνο σου φεύγει και μένεις με τον χρόνο στο χέρι!
        Αυτό είναι σίγουρα ένα από τα χειρότερα συναισθήματα, επειδή προσπαθείς να βρεις άλλη παρέα…
        Έτσι έγινε και στην περίπτωσή μου. Την μέρα πριν τελειώσει αυτή η σχέση συνάντησα μια γνωστή μου, την Ιωάννα, και μου ζήτησε ένα τσιγάρο.
        Την επόμενη μέρα μου είπε να βγούμε και έκανα το λάθος να φανταστώ πως βρήκα νέα παρέα –όχι σχέση, απλά κάποια που να μπορώ να μιλήσω.
        Εν τέλει δεν ήταν νέα παρέα, ήταν απλά ένα ακόμα αστείο της κλασικής, διπολικής Ιωάννας που όλοι ξέραμε.
        Κατέληξα λοιπόν άλλη μία φορά με μηδέν –ή με υποδεέστερους από αυτήν την όμορφη κυρία– φίλους, αλλά σκέφτηκα πως το έχω ζήσει πολλές φορές και ότι δεν είναι κάτι καινούριο, επομένως κάτι που θα περάσει δύσκολα μεν αλλά σίγουρα δε.
    </p><br>

    <p>
        <h3>Τι μένει:</h3>
        Σκεφτόμουν τις μέρες που βγαίναμε, όταν πήγα στην πόλη της, όταν βγαίναμε το καλοκαίρι κτλ.
        Αλλά κάποια στιγμή κατάλαβα πως ποτέ δεν σκεφτόμουν αυτή –ούτε καμία άλλη. Όταν αναπολώ αναμνήσεις, σκέφτομαι απλά το μέρος που ήμασταν και το τι λέγαμε.
        Δεν μου μένει δηλαδή το άτομο· αυτό που θυμάμαι είναι απλά μία φωνή –κυρίως το τι λέει– και μια εικόνα -συνήθως τοπίο.
        Κάτι άλλο που δεν συμπεριλήφθηκε παραπάνω ήταν ότι πολλές φορές σκέφτομαι <i>«Αχ, εδώ ήμασταν μαζί με αυτή, και εκεί, και εκεί ήταν που καθόμουν καθώς μιλούσαμε στο τηλέφωνο»</i>.
        Αυτό δεν είναι αιτία χωρισμού –απ’ ό,τι έχω καταλάβει– είναι κάτι που συμβαίνει ακόμα και σε μία σχέση. Αυτό που είναι αιτία χωρισμού είναι το «Άραγε θα ξαναγίνει κάτι παρόμοιο με αυτή;».
        Μια σκέψη που είναι όμορφη αλλά και ταυτόχρονα κακιά, γιατί όλοι ξέρουμε πολύ καλά πως σίγουρα αυτό θα ξαναγίνει, πιθανότατα όχι με το ίδιο άτομο, αλλά με άλλο.
        Γιατί ακόμα και τώρα που γράφω, βλέπω τη θέα του νησιού και σκέφτομαι <i>«Τι ωραία που ήμασταν όταν βγαίναμε εδώ με εκείνη»</i>.
        Και ίσως πραγματικά να ξαναγίνει, αλλά για να γίνει πρέπει και οι δύο να σβήσουν τον εγωισμό που λανθασμένα έχουν και να πουν <i>«Θέλω να ξαναγίνει, εσύ θες;»</i>.
        Αν αυτό συμβεί, τότε σας εγγυώμαι πως θα ξαναγίνει!
        Εδώ αρχίζουμε να καταλαβαίνουμε ότι στη ζωή όλα συνδέονται τέλεια. <i>«Αν είναι εγωίστρια/ης δεν θα ξαναμιλήσουμε, και αυτό είναι καλό· δεν θέλω έτσι κι αλλιώς να έχω σχέσεις με εγωιστές»</i>.
    </p><br>

    <p>
        <h3>Τι είναι αυτή:</h3>
        Γενικά πολλές φορές δυσκολεύομαι να ξεχωρίσω τον κακό από τον χαζό.
        Μου επιτρέπετε να φέρω σαν παράδειγμα την εν λόγω όμορφη κυρία για άλλη μία φορά…
        Αυτό που έκανε είναι κάτι που θα έκανε αν ήταν χαζή –που δεν είναι– ή κάτι που θα έκανε αν ήταν πολύ κακιά.
        Πριν λίγο περιέγραψα το τι έκανε, ας μην επαναληφθώ λοιπόν.
        Κάποιος μπορεί με το δίκιο του να πει πως αυτό το έκανε επειδή όντως αυτόν τον καιρό έβλεπε τα πάντα σκούρα και –μετά συγχωρήσεως– δεν «της έκοψε» να σώσει αυτή τη σχέση.
        Αλλά μία δυνατή σε όλες αυτού του είδους τις προτάσεις είναι <i>«Το έκανε επίτηδες, είχε σκοπό»</i>.
        Και αυτό ίσως να είναι η πραγματικότητα.
    </p><br>

    <p>
        <h3>Ποιος «έχασε»:</h3>
        Ο χωρισμός είναι κάτι σαν τον πόλεμο· δεν υπάρχει νικητής, υπάρχουν απλά δύο ηττημένοι που έχασαν από διαφορετική άποψη.
        Αντικειμενικά –όσο είναι δυνατόν– ο «χαμένος» είναι αυτή, γιατί όπως μου είπε μια φιλόλογος <i>«Αυτή έχασε εσένα, που είσαι ένας πολύ καλός σύντροφος»</i>.
        Πράγματι, πιστεύω πως είμαι, γιατί κάνω κάτι που λίγοι καταλαβαίνουν.
        Ξέρω πως κανείς δεν είναι τέλειος, επομένως ζω με τα «στραβά» του άλλου ατόμου –όσο φυσικά μπορώ να τα υποστώ, αλλά μην αγχώνεστε γι’ αυτό, έχω πολλή υπομονή.
        Άρα ναι, ίσως να έχασε, αλλά είναι το ίδιο πιθανό να κέρδισε έναν πιο κατάλληλο σύντροφο ή απλά την ηρεμία της.
        Και στο κάτω-κάτω –με το μπαρδόν– ίσως όντως να είχε δίκιο και όντως να μην ήμουν σωστός απέναντί της.
        Αυτό που ξέρω είναι πως δεν είχα κακή πρόθεση, ούτε αγνόησα, ούτε αδιαφόρησα και κατά διάνοια δεν φέρθηκα ποτέ με κακία –τουλάχιστον συνειδητά.
        Και κατά την άποψή μου, αν υπάρχει καλή πρόθεση, δεν υπάρχει φταίξιμο…
    </p><br>

    <p>
        <h3>Με λίγα λόγια:</h3>
        <i>«Δεν το μετανιώνω καθόλου· αυτή με έκανε να ξεκινήσω πολλά καινούρια ωραία πράγματα και με έκανε επίσης έναν πιο δυνατό άνθρωπο μέσω του χαρακτήρα της. Εγώ δεν κρατάω κακία, πραγματικά την ευχαριστώ που με άφησε να ζήσω τόσα όμορφα πράγματα μαζί της»</i>.
    </p><br>
    
    <script type="module" src="../javascript/header.js"></script>
</body>
</html>